<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body>
<p>Майкл Кітон (англ. Michael Keaton; справжнє ім'я — Майкл Джон Дуглас; нар. 5 вересня 1951, Кораполіс, Пенсільванія, США) — американський актор. Відомий як виконавець головної ролі в фільмах «Бетмен» та «Бітлджус».
 Життєпис
  Народився 5 вересня 1951 року в Кораополісі (Пенсільванія, США). Протягом двох років вивчав риторику в Кенському університеті в Огайо, однак кинув навчання і поїхав в Пітсбург. 1975 року переїхав до Лос-Анджелесу, де почав зніматися в телесеріалах.
  Псевдонім «Кітон» запозичений у актриси Даян Кітон (справжнє ім'я Даян Голл). Кітон взяв собі псевдонім через те, щоб уникнути плутанини з актором Майклом Дугласом.
  Дебют Кітона у великому кіно відбувся в 1982 році в комедії «Нічна зміна», після якого актор дотримувався комічного амплуа. Кітон відхилив пропозицію режисера Девіда Кроненберга зіграти головну роль вченого-природознавця у фільмі «Муха». У підсумку ця роль прославила Джеффа Голдблюма.
  Став відомий після того як зіграв привида в фільмі «Бітлджус» режисера Тіма Бертона і наркомана у фільмі «Чистий і тверезий». Наприкінці 80-х Тім Бертон запросив його зіграти в картинах «Бетмен» і «Бетмен повертається» роль борця зі злочинністю в костюмі кажана, яка стала його найвідомішої роллю. Довгий час той факт, що Кітон затверджений на роль Бетмена, переховувався за наполяганням режисера фільму Тіма Бертона. Позаяк до цього Кітон прославився своєю комічною роллю у фільмі «Бітлджус» (1988), Бертон побоювався, що завідомо негативна реакція фанатів може послужити причиною провалу фільму.
  У 1990 році актор розриває шлюб з акторкою Кароліною МакВільямс, із якою вони прожили 8 років та виховували сина Шона.
  Надалі більшість фільмів, в яких він знімається, виявляються провальними. 1997 року актор робить спробу вибратися з тривалої творчої кризи, взявши участь у бойовику відомого режисера Квентіна Тарантіно «Джекі Браун». Однак і цей фільм був погано прийнятий критиками і зазнав невдачі в прокаті.
  У 2000 знявся у фільмі "Ціна перемоги".
  У 2007 році Кітон пробує себе у ролі режисера. Прем'єра його картини «Веселий джентльмен» відбулася в 2008 році.
  Кітон озвучив головного персонажа в американському виданні мультфільму Хаяо Міядзакі «Порко Россо» — авіатора, що унаслідок глибокої душевної кризи перетворився на свиню.
  Роль Доктора Джека Шепарда – персонажа серіалу «Загублені» – запропонували Кітону, але він відхилив її через «його занадто швидку загибель». Та після запуску у виробництво серіалу було вирішено залишити персонажа живим.
  У 2014 році Майкл Кітон знявся в головній ролі у фільмі «Бердмен або (непередбачувана перевага невігластва)», де зіграв роль колишньої кінозірки, який ставить і грає роль у п'єсі на Бродвеї. 2015 року фільм отримав чотири премії «Оскар» в номінаціях: найкращий фільм, найкращий режисер (Алехандро Ґонзалес Іньярріту), найкращий сценарій, найкраща операторська робота.</p>
</body>
</html>